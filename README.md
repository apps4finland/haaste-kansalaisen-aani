## Tässä kansiossa: kaikki tarpeellinen kansalaisten ja päättäjien vuorovaikutuksen parantamiseen Suomessa

Tämä on Apps4Finland-kilpailun _Kansalaisen ääni_ -haastetta varten koottu tukipaketti. 

![kuva vihaisesta kansalaisesta](http://1.bp.blogspot.com/_UmZyYBXJ-tc/SoVFjLSxMKI/AAAAAAAAABg/KzmU_9wNOEo/s320/vtattoo.png "Vihainen kansalainen")

## Haaste sinulle

Edustuksellisessa demokratiassa kansalaiset pääsevät vaikuttamaan yhteisiin asioihin lähinnä vaalien kautta
muutaman vuoden välein. Koulutustason ja elintason noustua nykyiselle tasolleen monilla kansalaisilla olisi kykyä ja
halua osallistua nykyistä aktiivisemmin päätöksien valmisteluun ja julkiseen keskusteluun. Kuinka
kansalaisten ja päättäjien _keskustelua_ tulevista päätöksistä voitaisiin kehittää niin että eri näkökulmien
integroiminen kokonaisnäkemykseksi olisi prosessina
* mahdollisimman kitkaton
* käytännössä mahdollisimman helppo toteuttaa

Ratkaisun on mahdollistettava kansalaisten ja päättäjien keskustelukulttuurin muuttaminen suuntaan, jossa
keskustelu tärkeistä kaupunkia tai valtakuntaa koskettavista asioista voidaa käydä avoimesti.

[ [lisätietoa haasteesta](taustatietoa.md) ] [ [inspiraatioksi](inspiraatioksi.md) ]

## Osallistu Apps4Finland-kisaan

Apps4Finland-kisan pääsarjoissa on jaossa 16500 euroa erilaisina palkintoina.
Lisäksi voit voittaa 2000 euron haastekohtaisen lisäpalkinnon ratkaisemalla yllä esitetyn haasteen.
Kisan _osallistumisohjeet_ ja _säännöt_ päivitetään 19.-20.9. Jos sinulla on mitä tahansa kysyttävää
kisasta, voit aina ottaa yhteyttä kisan projektipäällikköön, jonka yhteystiedot löydät
[Apps4Finland](http://apps4finland.fi)-kisasivun alalaidasta.

[ [lisätietoa palkitsemisesta](palkitsemisesta.md) ]

## Haasteeseen liittyvät tapahtumat

* Apps Camp, 28.9, Uusi Tehdas, Tampere. Ilmoittautuminen ja ohjelma: https://okroadshowtampere.eventbrite.com/

## Mitä voit tehdä seuraavaksi?

- Vinkkaa tästä haasteesta tutuillesi tai kerro siitä aihetta käsittelevällä nettifoorumilla.
- Jos tiedät jostakin hyödyllisestä, jota tähän tukipakettiin pitäisi lisätä, vinkkaa siitä [issues-osiossa](https://github.com/apps4finland/haaste-kansalaisen-aani/issues?state=open). _Olemme erityisen otettuja esimerkkikoodin lahjoituksista tai uusista tietoaineistoista_.
- Jos et tiedä jotakin haasteeseen liittyvää asiaa tai saa teknisesti toteutettua mitä haluaisit, kysy siitä [Avoindata-kysymyspalvelussa](http://avoindata.net/). _Apps4Finland-kilpailun kumppanit ja [suomalaiset avoimen datan aktiivit](https://www.facebook.com/groups/fi.okfn/) ovat siellä mukana etsimässä vastauksia kysymyksiin_.
- Jos etsit työryhmää tai haluat pallotella ratkaisuideaasi, tutustu ainakin näihin [sparrausyhteisöihin](https://github.com/apps4finland/haaste-kansalaisen-aani/blob/master/data/linkkeja.md) tai osallistu haasteeseen liittyviin tapahtumiin (ks. yllä).
- Jos ei muuta, niin [rekisteröidy GitHubin käyttäjäksi](https://github.com/signup), tutustu [GitHub-ohjeisiin](http://sixrevisions.com/resources/git-tutorials-beginners/) ja käytä Apps4Finland-kisaa GitHubin perusjuttujen opetteluun
tai aloita oma haasteen ratkaisuprojektisi GitHubissa.

## Haastekansion sisältö
- [data](https://github.com/apps4finland/haaste-kansalaisen-aani/tree/master/data)-kansiosta löytyy avoimien datalähteiden ja rajapintojen kuvauksia sekä [hyödyllisiä linkkejä](https://github.com/apps4finland/haaste-kansalaisen-aani/blob/master/data/linkkeja.md).
- [code](https://github.com/apps4finland/haaste-kansalaisen-aani/tree/master/code)-kansiosta löytyy esimerkkikoodia ja linkkejä teemaan liittyviin avoimen lähdekoodin projekteihin
